  <!-- The p1 -->
  <div class="w3-container w3-content w3-center w3-padding-64" style="max-width:800px" id="p1">
    <h2 class="w3-wide">Kurz P*</h2>
    <p class="w3-justify">
        Kurz CMAS P*
Charakteristika P*:
Potápěč způsobilý bezpečně a správně používat veškerou výstroj sportovního potápěče se vzduchovým dýchacím přístrojem a vycvičený k samostatnému potápění ve volné vodě do 20 m bez dekompresních zastávek, v doprovodu osoby s kvalifikací vedoucího potápěče a instruktora hlouběji.

Po úspěšném absolvování závěrečné zkoušky, která se skládá z ověření teoretických a praktických znalostí získaných v kurzu, Vám bude udělena mezinárodní kvalifikační karta potápěč  CMAS P*. 

Požadavky:
Podmínkou účasti na výcviku je věk minimálně 14 let (nezletilý s písemným souhlasem rodičů), zdravotní způsobilost (potvrzení od lékaře ne starší než 1 rok – doporučujeme absolvovat speciální potápěčskou prohlídku), plavecká zdatnost. 

Cena:
Studenti 5.000,- Kč (mající kurz potápění v rámci TV - tedy se zápočtem)

Studenti 5.500,- Kč (s prokázáním denního studia) 

Pracující 6.500,- Kč  (pracující a studenti jakéhokoli distančního studia)  
Cena zahrnuje:
Výuku praktickou i teoretickou (3 přednášky - viz Aktuality, seminář první pomoci) v průběhu celého kurzu. Zapůjčení potápěčské výstroje - plicní automatika a manometr, kompenzační vesta (jacket), tlaková láhev, plnění tlakových lahví na bazénový výcvik, dále neoprenový oblek a zátěžový opasek pro výcvik ve volné vodě. Ubytování na lokalitě při výcviku na volné vodě. Vystavení mezinárodně platné kvalifikační karty.
Cena nezahrnuje:
ABC (maska, dýchací trubice, ploutve) a nůž. Každý účastník musí mít vlastní ABC, pro výcvik na volné vodě pak vlastní neoprénové rukavice a botičky. Vhodnou výstroj vám doporučí naši instruktoři. 
Podrobnosti k výcviku viz Výcvikové směrnice SPČR 
    </p>
  </div>

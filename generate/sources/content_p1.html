<div class="w3-container w3-content w3-justify w3-padding-64" style="max-width:800px" id="p1">

  <h2 class="w3-wide">Kurz CMAS P*</h2>

  <h3>Charakteristika P*:</h3>

  <p>Potápěč způsobilý bezpečně a správně používat veškerou výstroj sportovního potápěče se vzduchovým dýchacím přístrojem a vycvičený k samostatnému potápění ve volné vodě do 20 m bez dekompresních zastávek, v doprovodu osoby s kvalifikací vedoucího potápěče a instruktora hlouběji.</p>
  <p>Po úspěšném absolvování závěrečné zkoušky, která se skládá z ověření teoretických a praktických znalostí získaných v kurzu, Vám bude udělena mezinárodní kvalifikační karta potápěč  CMAS P*. </p>

  <h3>Požadavky:</h3>

  <p>Podmínkou účasti na výcviku je věk minimálně 14 let (nezletilý s písemným souhlasem rodičů), zdravotní způsobilost (potvrzení od lékaře ne starší než 1 rok – doporučujeme absolvovat speciální potápěčskou prohlídku), plavecká zdatnost. </p>

  <h3>Cena:</h3>
  <p>Studenti   8.600,- Kč (mající kurz potápění v rámci TV - tedy se zápočtem)</p>
  <p>Studenti   7.000,- Kč (s prokázáním denního studia) </p>
  <p>Pracující   9.000,- Kč  (pracující a studenti jakéhokoli distančního studia)  </p>

  <h3>Cena zahrnuje:</h3>
  <p>Výuku praktickou i teoretickou (5 přednášek - viz Aktuality, seminář první pomoci) v průběhu celého kurzu. Zapůjčení potápěčské výstroje - plicní automatika a manometr, kompenzační vesta (jacket), tlaková láhev, plnění tlakových lahví na bazénový výcvik, dále neoprenový oblek a zátěžový opasek pro výcvik ve volné vodě. Ubytování na lokalitě při výcviku na volné vodě. Vystavení mezinárodně platné kvalifikační karty.</p>

  <h3>Cena nezahrnuje:</h3>
  <p>ABC (maska, dýchací trubice, ploutve). Každý účastník musí mít vlastní ABC, pro výcvik na volné vodě pak vlastní neoprenové rukavice a botičky. Vhodnou výstroj vám doporučí naši instruktoři. </p>
  <p>Podrobnosti k výcviku viz Výcvikové směrnice SPČR </p>
  <p>Pro přihlášení na tento kurz kontaktujte našeho tajemníka Václava Podařila na: <a href="mailto:vaclav.podaril@seznam.cz">vaclav.podaril@seznam.cz</a>
  </p>
</div>
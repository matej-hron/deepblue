<div class="w3-container w3-content w3-justify w3-padding-64" style="max-width:800px" id="p1">

  <h2 class="w3-wide">Kurz CMAS P**</h2>

  <h3>Charakteristika P**:</h3>

  <p>Plně vycvičený potápěč, který již získal určité zkušenosti s potápěním ve volné vodě a může se účastnit ponorů bez omezení (pro ponory se vzduchem do max. 40 metrů), s potápěčem s kvalifikací Potápěč CMAS P* pak do hloubek do 20m.</p>
  <p>S průkazem potápěče se dvěma hvězdami vám zpravidla nebudou nikde činit žádné potíže i na náročnějších lokalitách. Můžete se účastnit náročnějších specializačních kurzů (Nitrox, potápění pod ledem, atd.)</p>
  <p>Po úspěšném absolvování závěrečné zkoušky, která se skládá z ověření teoretických a praktických znalostí získaných v kurzu, Vám bude udělena mezinárodní kvalifikační karta potápěč CMAS P**. </p>

  <h3>Požadavky:</h3>

  <p>Podmínkou účasti na výcviku je věk minimálně 15 let (nezletilý s písemným souhlasem rodičů) a být držitelem kvalifikačního stupně P* CMAS nebo potápěčské kvalifikace jiného systému určeného SPČR. Zdravotní způsobilost (potvrzení od lékaře ne starší než 1 rok). Doporučujeme speciální potápěčskou prohlídku, plavecká zdatnost. </p>
  <p>Do udělení kvalifikace CMAS P** musí potápěč uskutečnit nejméně 20 ponorů ve volné vodě za různých podmínek, z toho nejméně 10 do středních hloubek.</p>

  <h3>Cena:</h3>
  <p>Studenti  8.000,- Kč (mající kurz potápění v rámci TV - tedy se zápočtem)</p>
  <p>Studenti  6.500,- Kč (s prokázáním denního studia) </p>
  <p>Pracující  8.600,- Kč  (pracující a studenti jakéhokoli distančního studia)  </p>

  <h3>Cena zahrnuje:</h3>
  <p>Výuku praktickou i teoretickou (5 přednášek - viz Aktuality, seminář první pomoci) v průběhu celého kurzu. Zapůjčení potápěčské výstroje - plicní automatika a manometr, kompenzační vesta (jacket), tlaková láhev, dekompresní bóje, plnění tlakových lahví na bazénovou část výcviku plus kompas, potápěčský počítač, neoprenový oblek a zátěžový opasek pro výcvik ve volné vodě. Ubytování na lokalitě při výcviku na volné vodě. Vystavení mezinárodně platné kvalifikační karty.</p>

  <h3>Cena nezahrnuje:</h3>
  <p>ABC (maska, dýchací trubice, ploutve) a nůž. Každý účastník musí mít vlastní ABC, na výcvik na volné vodě pak vlastní neoprenové rukavice a botičky - ohledně výstroje a možných slevách je možno se poradit předem u nás. V ceně kurzu nejsou zahrnuty členské příspěvky.</p>
  <p>Podrobnosti k výcviku viz Výcvikové směrnice SPČR </p>
  <p>Pro přihlášení na tento kurz kontaktujte našeho tajemníka Václava Podařila na: <a href="mailto:vaclav.podaril@seznam.cz">vaclav.podaril@seznam.cz</a>
  </p>
</div>